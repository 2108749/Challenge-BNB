# Challenge - Portfolio
## 00 - Plannen

## Waarom maak je een planning?

Voor je begint met werken aan een groot project zoals deze Challenge is het handig om een planning voor jezelf te maken. Hiermee bewaak je de voortgang en krijg van te voren inzicht in de tijd die je nodig hebt om de Challenge goed af te ronden.

### Taak 01 - Planning :ballot_box_with_check:
1. Maak een planning gebaseerd op informatie in de Challenge README en het [Technische Eisen](../Taak03-Realiseren/technische-eisen.md) document. 
   1. Probeer zoveel mogelijk alle werkzaamheden die bij deze Challenge horen te verdelen in losse taken.
   2. Geef bij elke taak aan hoe lang je inschat dat je er mee bezig bent. 
        > :warning: LETOP: zo'n eigen tijdsinschatting invullen is moeilijk maar hoe meer je daarmee oefent hoe nauwkeuriger je inschattingen zullen zijn. Het gaat hierbij niet om goed of fout maar probeer wel een reele inschatting te maken en pas deze gewoon aan als je merkt dat je inschatting niet overeenkomt met de werkelijkheid.

### :gift: Hoe werkt het in het echte leven?

Stel je bent in dienst bij een bedrijf en je projectleider geeft je de opdracht om een website te ontwikkelen voor een klant. De projectleider wilt van jou weten (op basis van de wensen van de klant) hoe lang jij daar ongeveer mee bezig bent zodat hij een correct bedrag kan factureren aan de klant. Als jou uurloon op 50 euro per uur ligt voor het bedrijf en jij schat in dat je het project kan afronden in 8 uur dan moet het bedrijf minstens 8 x 50 = 400 euro rekenen voor het project. Als je er dan twee keer zo lang over doet, dus 16 uur, dan is het bedrijf 800 euro kwijt aan jouw loon terwijl er maar 400 euro binnenkomt van die opdracht.

Stel je bent een zelfstandige software ontwikkelaar. Je krijgt een aanvraag van een mogelijke klant voor het maken van een website. Voor je aan de slag kunt zal je een offerte moeten uitbrengen waarop de opdrachtgever goedkeuring zal moeten geven. Het is dan zaak dat je met zo'n klant kan overleggen over zijn wensen en hoeveel dit hem gaat kosten. Misschien is een bepaalde functionaliteit te hoog gegrepen als de klant kijkt naar de kosten maar kun je wel voorstellen om een deel daarvan te maken. Fictief voorbeeld: de klant wilt kunnen inloggen op een website met een Google, Facebook of Twitter account Ã©n met eigen email. Totale tijd voor implementatie daarvan voor jou: 4 uur. Alleen implementeren van een inlog systeem waarbij de bezoeker zijn eigen email gebruikt, wat je misschien al vaker hebt gebouwd, kost je ongeveer een uur. Misschien valt dit net wel binnen het budget van de klant en verlies je geen mogelijke opdracht en :moneybag:  

> TL;DR: Het plannen van projecten laat je oefenen met het opdelen van een grote opdracht in kleinere onderdelen en het inschatten van de tijd die je nodig hebt om deze op te leveren zodat je straks genoeg betaald krijg voor je werk.